—————————

19 Gennaio 2021 - Purtroppo il MacBook Pro del 2010 agli inizi di novembre 2020 ha deciso autonomamente di andare in pensione facendomi perdere molti capitoli tradotti e che dovrò riscrivere con conseguente ritardo. La produzione era comunque già in ritardo per mancanza di tempo personale per dedicarmici. Senza contare che il programma OCR dello scanner non ha voluto aiutarmi. Inoltre finora non ho avuto modo di acquistare un nuovo computer. Quindi di fatto il progetto è fermo.

—————————

3 Maggio 2021 - Usufruendo di due dispositivi (Android e iOS) ho recuperato con notevoli difficoltà 10 capitoli del Manuale di Jessie perdendo il resto. Ho condiviso comunque anche i files txt esportati dal programma OCR dello scanner. La grafica né ha risentito molto, mi dispiace. Confrontate sempre la traduzione con il testo originale, in particolare i contenuti che nello specifico si riferiscono ai comandi.

—————————

30 Gennaio 2022 - Per responsabilità familiari, mancanza di tempo e di fondi di natura economica mi occuperò esclusivamente della traduzione di TDAH_FUIT 1.0 e TDAH_FUIT 2.0 rispettivamente con oggetto: The Debian Administrator’s Handbook (Debian 8) e The Debian Administrator’s Handbook (Debian 10). Senza il dovuto sostegno (economico o datio in solutum) da parte di enti di qualsiasi natura (opensource o non opensource) ho deciso che non mi occuperò della traduzione delle successive edizioni del sopracitato manuale. Del resto ho iniziato su invito di un mio familiare ed allo scopo di accrescere le mie competenze e non credo che la lettura ricorsiva dello stesso testo (anche se "alleggerita" da un file diff) possa aiutare in tal senso per quanto possa avere un valore inestimabile dal punto di vista dei contenuti. Resta punto fermo che le mie traduzioni ed i miei appunti rimarranno gratuiti e che non intendo rilasciarli a pagamento in formato cartaceo tramite noti marketplace. Per la copia cartacea basta una copisteria. Vi informo inoltre che occorre la consulenza scientifica di esperti delle materie trattate dal testo sorgente che vi assicuro potrebbero andare ben oltre le competenze del mero traduttore di Debian (per quanto ufficiale) ed una banale revisione per eliminare eventuali refusi.

—————————

22 Marzo 2022 - Ho dato comunicazione informale via email all'autore principale dell'opera sorgente (Mr. Raphaël Hertzog) dell'esistenza del progetto FUIT e del sottoprogetto TDAH_FUIT. 
