Installazione
                                                          Capitolo 4
4. Installazione                                                                              pag. 47
    1. Metodi di Installazione                                                                pag. 48
        1. Installazione da un CD-ROM/DVD-ROM                                                 pag. 48
        2. Booting (avviamento) da una chiave USB                                             pag. 49
        3. Installazione per mezzo del Network Booting (Avviamento via                        pag. 50
            Rete)
        4. Altri Metodi di Installazione                                                      pag. 50
    2. Installazione Passo dopo Passo                                                         pag. 50
        1. Booting (avviamento) ed Inizio del Programma di Installazione                      pag. 50
        2. Selezione della lingua                                                             pag. 52
        3. Selezione del paese                                                                pag. 53
        4. Selezione del layout della tastiera                                                pag. 53
        5. Rilevamento dell’Hardware                                                          pag. 54
        6. Caricamento delle componenti software                                              pag. 54
        7. Rilevamento dell’Hardware di Rete                                                  pag. 54
        8. Configurazione della Rete                                                          pag. 55
        9. La password dell’Amministratore                                                    pag. 55
        10. Creazione del Primo Utente                                                        pag. 56
        11. Configurazione dell’ora                                                           pag. 57
        12. Rilevamento di Dischi e di altri dispositivi                                      pag. 57
        13. Inizio del Programma di Partizione                                                pag. 57
            1. Partizionamento Guidato                                                        pag. 59
            2. Partizionamento Manuale                                                        pag. 61
            3. Configurazione dei Dispositivi Multidisco (RAID)                               pag. 62
            4. Configurazione del Logical Volume Manager (LVM)                                pag. 62
            5. Creazione di Partizioni Criptate                                               pag. 63
        14. Installazione del Sistema Base                                                    pag. 64
        15. Configurazione del Package Manager (apt)                                          pag. 64
        16. Adesione al Debian Package Popularity Contest                                     pag. 65
        17. Selezione dei Pacchetti da Installare                                             pag. 66
        18. Installazione di GRUB come bootloader (programma di avvio)                        pag. 66
        19. Termine dell’Installazione e Riavvio                                              pag. 67
    3. Dopo il Primo Avvio                                                                    pag. 67
        1. Installazione del Software Aggiuntivo                                              pag. 68
        2. Aggiornamento del Sistema                                                          pag. 69

<< Per poter utilizzare Debian dovrete innanzitutto installarlo sul vostro computer; questa attività
viene svolta dal programma di installazione denominato debian-installer; un’installazione
standard comprende molte fasi. Questo capitolo le elenca tutte nello stesso ordine in cui si
presentano agli utenti durante l’installazione. >>
               BASILARE          L’installazione di un computer è più facile quando se ne conoscono le
                                 funzionalità. Se non siete ancora in possesso di tali competenze,
Un corso di                      scorrete le pagine di questo libro sino all’appendice B, “Breve Corso
approfondimento                  di Recupero” a pag. 447 prima della lettura di questo capitolo.
nell’appendice


L’installer di Jessie è basato su debian-installer. La sua struttura modulare gli consente di
operare in diversi contesti e gli permette di mutare ed adattarsi in base ai cambiamenti o esigenze
peculiari. Nonostante le difficoltà derivanti dalla necessità di supportare un vasto numero di
architetture, l’installer di Debian è davvero facile per i neofiti, in quanto assiste gli utenti passo per
passo durante il processo di installazione. Il rilevamento automatico dell’hardware, il
partizionamento guidato, l’interfaccia grafica utente hanno risolto i problemi che furono costretti a
fronteggiare durante i suoi primi anni di vita i “novellini” di allora.

L’installazione richiede 80 MB di RAM (Random Access Memory) ed un minimo di 700 MB di hard
disk. Tutti i computers della Falcot rispettano i suddetti requisiti. Ciò nonostante, è bene far presente
che i summenzionati requisiti minimi si riferiscono ad un’installazione davvero essenziale e priva di
un’interfaccia grafica desktop. Difatti sono caldamente raccomandati, in particolare per installare
Jessie su una postazione desktop da ufficio di basso livello, un minimo di 512 MB di RAM e 5 GB di
spazio dell’hard disk.


     FARE ATTENZIONE             Se Debian Wheezy è già installato sul vostro computer, questo
                                 capitolo non è destinato a voi. Diversamente da altre distribuzioni,
Aggiornamento da                 Debian consente l’aggiornamento del sistema alla versione
Wheezy                           successiva senza la necessità di una sua reinstallazione. La
                                 reinstallazione, oltre a non essere necessaria, potrebbe nel contempo
                                 essere rischiosa, dal momento che potrebbe rimuovere i programmi
                                 già installati.
                                 Il processo di aggiornamento sarà descritto nel paragrafo 6.6,
                                 “Aggiornamento di una distribuzione alla versione corrente Stable” a
                                 pag. 123



4.1. Metodi d’Installazione

Un sistema Debian può essere installato attraverso mezzi diversi di diverso tipo, a condizione che il
BIOS della macchina lo consenta. Potrete avviare l’installazione per ipotesi da un CD-ROM, da una
chiave USB, oppure attraverso una rete.


               BASILARE          Il BIOS (che sta per Basic Input/Output System) è un software che è
                                 incluso nella scheda madre (la scheda elettronica che connette tutte
BIOS, l’interfaccia del          le periferiche) ed eseguito quando il computer è avviato, allo scopo di
software dell’hardware.          caricare un sistema operativo (attraverso un bootloader adatto).
                                 Resta attivo in background per far mantenere un’interconnessione
                                 fra l’hardware ed il software (nel nostro caso, il Kernel Linux).



4.1.1. L’installazione da un CD-ROM/DVD-ROM

Il metodo d’installazione maggiormente utilizzato è quello da CD-ROM (o da DVD-ROM, che si
comporta esattamente allo stesso modo): il computer è avviato dal supporto o dallo strumento
prescelto dall’utente, ed il programma d’installazione ne prende il controllo.

Esistono diverse famiglie di CD-ROM [per “famiglia” si intende una grande classificazione di grado
superiore al genere ed inferiore all’ordine], distinte per finalità e che eseguono l’installazione in
modo diverso: il CD-ROM netinst (“netinst” è la contrazione dell’espressione inglese “network
installation”) contiene l’installer ed il sistema base Debian; il resto dei programmi di cui avrà
necessità l’installer durante l’installazione sarà scaricato direttamente dalla rete.
Pagina 48 Il Manuale dell’Amministratore di Debian         TDAH_FUIT_1.0
L’immagine del CD-ROM netinst di Jessie altri non che è copia fedele del suddetto disco e dei suoi
contenuti con un filesystem ISO-9660, che soddisfa pienamente i requisiti tecnici del supporto (in
questo caso un cd) su cui sarà copiata, occupandone dai 150 MB ai 280 MB circa (ovviamente lo
spazio occupato dipende anche dall’architettura su cui si basa l’installer). Esiste anche una collana
completa di CD-ROM che accoglie tutti i pacchetti, in modo da consentire l'installazione su un
computer privo dell’accesso ad internet; peccato però che la suddetta collana necessiti di circa 84
CD-ROM (o 12 DVD-ROM, o 2 Blu-ray disk). Si precisa inoltre che i programmi in essa contenuti sono
distribuiti tra i dischi secondo un ordine di popolarità ed importanza; come conseguenza a ciò, i
primi tre dischi saranno sufficienti per la maggior parte delle installazioni, in quanto questi
racchiudono di per sé il software maggiormente utilizzato dagli utenti standard.

Infine esiste un’ulteriore tipo di immagine (di epoca più recente), denominata mini.iso, distribuita
sostanzialmente sotto forma di derivato dell’installer. L’immagine in questione, difatti, contiene il
minimo indispensabile per configurare la rete in modo che si possa scaricare tutto il resto (incluse
anche parti dello stesso installer, ragione per cui codeste immagini tendono a “rompersi” durante il
loro avvio se nel contempo una nuova versione dell’installer è stata rilasciata). Le immagini mini.iso
sono disponibili sui mirror ordinari di Debian sotto la directory dists/release/main/installer-arch/
current/images/netboot/ [i link riportati in quest’opera potrebbero aver subito variazioni nel corso
del tempo, ad esempio nel 2019 il collegamento per scaricare la mini.iso di Debian Buster dal mirror
ftp.nl.debian.org per le architetture amd64 è il seguente http://ftp.nl.debian.org/debian/dists/
buster/main/installer-amd64/current/images/netboot/].


SUGGERIMENTO           La maggior parte delle installazioni da CD-ROMs e da DVD-ROMs funzionano
                       solo con una specifica architettura hardware. Qualora desideriate scaricare
Dischi Multi-          delle immagini complete, dovrete avere anche cura di selezionarle in base
architettura           all’hardware del computer su cui intendete effettuare la loro installazione.
                       Alcune immagini CD/DVD-ROM sono in grado di essere eseguite su diverse
                       architetture. Ovvero esistono immagini CD-ROMs netinst che sono allo
                       stesso tempo rivolte ad architetture i386 e amd64.
                       Esiste anche un’immagine in formato DVD-ROM che contiene l’installer ed
                       una selezione di pacchetti binari per i386 e amd64, compresi i
                       corrispondenti pacchetti sorgente.

Per ottenere le immagini CD-ROM Debian, dovrete dapprima scaricarle e poi masterizzarle sul disco.
Inoltre potrete anche acquistarle, elargendo, così, al progetto un piccolo sostegno finanziario.
Utilizzate l’indirizzo web sottostante per prendere visione della lista dei venditori di CD-ROM
immagine e di siti da cui si possono scaricare le immagini.

 http://www.debian.org/CD/index.html



4.1.2 Booting (avviamento) da una chiave USB

Dal momento che la maggior parte dei computers sono in grado di effettuare l’avvio da un dispositivo
USB, potrete installare Debian anche da una chiave USB (che non è niente di più di un piccolo disco
di memoria flash).

Il manuale dell’installazione spiega come creare una chiave USB che contenga debian-installer. La
procedura è molto semplice in quanto le immagini ISO per i386 e amd64, essendo ibride, possono
essere avviate sia da CD-ROM, sia da chiave USB.

Dovrete prima identificare il nome del dispositivo della chiave USB (ad esempio: /dev/sdb); il più
semplice metodo per ottenere tale informazione è verificare i messaggi emessi dal kernel in risposta
al comando dmesg. Poi dovrete copiare l’immagine ISO precedentemente scaricata (per esempio
debian-8.0.0-amd64-i386-netinst.iso) con il comando cat debian-8.0.0-amd64-i386-netinst.iso >/dev/
sdb;sync . Tale comando richiede il possesso dei privilegi di amministratore del sistema, in quanto
accede direttamente alla chiave USB e ne cancella i contenuti senza verificarli preventivamente.


                                             TDAH_FUIT_1.0     Capitolo IV — Installazione Pagina 49
Una spiegazione maggiormente dettagliata è disponibile nel manuale dell’installazione. Fra le altre
cose, questi descrive un metodo di preparazione alternativo della chiave USB più complesso, ma che
consente di personalizzare le opzioni dell’installer predefinite (opzioni che devono essere collocate
nel kernel-command-line).

 http://www.debian.org/releases/stable/amd64/ch04s03.html

[Per maggiori informazioni riguardo al kernel-command-line e alle variabili configurabili cercate
online la correlata documentazione: man pages, guide per i kernels, ecc.]

4.1.3. Installazione per mezzo del Network Booting (Avviamento via Rete)

Molti BIOSes consentono l’avvio dell’installazione direttamente dalla rete, attraverso cui scaricano il
kernel ed un’immagine del filesystem minimale. Questo metodo (che ha diversi nomi, tra cui PXE o
TFTP boot) può rappresentare un’ancora di salvezza, se il computer non ha un lettore CD-ROM o se il
BIOS non può effettuare il boot da un’altra periferica simile.

Questo metodo di installazione procede in due fasi. Dapprima, mentre il computer effettua il boot, il
BIOS (o la scheda di rete) emette una richiesta BOOTP/DHCP per acquisire automaticamente un
indirizzo IP. Quando un server via BOOTP o un server DCHP risponde alla suddetta richiesta include
anche il filename, nonché la configurazione di rete. [Un filename o file name è un nome utilizzato per
identificare in modo univoco un file del computer archiviato in un filesystem. Ogni filesystem può
imporre delle restrizioni sulla lunghezza e sui caratteri consentiti per il filename. Un filename può
includere una di queste componenti: host (o server), device (o drive), directory (o path), file (il nome
base del file), type (formato o estensione), version (un numero progressivo che si riferisce alla
versione-revisione del file.].
Dopo aver configurato la rete, il computer client emette in seguito una richiesta TFTP (Trivial File
Transfer Protocol) per il file precedentemente indicatogli specificamente attraverso il suo nome. Una
volta che ha acquisito il file, il computer client lo esegue come farebbe qualsiasi bootloader. Infine
lancia il programma di installazione di Debian, indifferentemente dai classici avvii dall’ hard drive,
da un CD-ROM o da una chiave USB.

Tutti i dettagli di questo metodo sono disponibili nella guida all’installazione (al paragrafo
“Preparing files for TFTP Net Booting”).

 http://www.debian.org/releases/stable/amd64/ch05s01.html#boot-tftp
 http://www.debian.org/releases/stable/amd64/ch04s05.html

4.1.4. Altri Metodi di Installazione

Quando ci richiedono delle installazioni personalizzate per un vasto numero di computers,
solitamente preferiamo un’installazione automatica piuttosto che una manuale. In base ai contesti
ed alla complessità delle installazioni da realizzare, generalmente utilizziamo il FAI (Fully Automatic
Installer, descritto al paragrafo 12.3.1. “Fully Automatic Installer (FAI)” a pag. 339), o perfino
un’installazione personalizzata attraverso il preseeding da CD-ROM (vedete il paragrafo 12.3.2.
“Preseeding Debian-Installer” a pag. 340”).


4.2 Installazione Passo dopo Passo


4.2.1. Booting (avviamento) ed Inizio del Programma di Installazione

Una volta che il BIOS ha iniziato il booting dal CD-ROM o dal DVD-ROM, il menù di Isolinux
bootloader appare. In questa fase, il Kernel Linux non è ancora stato caricato; questo menu permette
di scegliere il kernel da avviare e di inserire eventuali parametri da trasmettere allo stesso Kernel
durante il processo di installazione.
Per una installazione standard dovrete, semplicemente, scegliere “Install” o “Graphical install” (con
i tasti Freccia della vostra tastiera) e, poi, premere il tasto Enter per dare inizio alle fasi successive
del processo di installazione.

Pagina 50 Il Manuale dell’Amministratore di Debian        TDAH_FUIT_1.0
Se il DVD-ROM è un disco “Multi-arch”, e la macchina ha un processore Intel o AMD a 64 bit, le
opzioni del menù “64 bit install” e “64 bit graphical install” attiveranno la variante dell’installazione
a 64 bit (amd64) invece della variante predefinita a 32 bit (i386). In pratica, la versione a 64 bit è
solitamente quella più utilizzata: la maggior parte dei recenti processori sono a 64 bit e la versione a
64 bit si adatta meglio alla massiccia quantità di RAM che i nuovi computer tendono ad avere.


ANDANDO OLTRE            La fondamentale differenza fra i sistemi a 32 bit ed a 64 bit consiste nella
                         dimensione della memoria dedicata. In teoria un sistema a 32 bit non può
32 o 64 bits?                                                  32
                         lavorare con più di 4 GB di RAM (2 bytes). In pratica è possibile far
                         funzionare il sistema a 32 bit su una macchina vicina a questo limite
                         attraverso la variante del kernel 686-pae, a patto che anche il processore
                         sia in grado di gestire la funzionalità PAE (Physical Address Extension).
                         Sebbene l’utilizzo di tale funzionalità abbia un notevole impatto sulle
                         prestazioni del sistema. Per questo motivo è più conveniente usufruire della
                         modalità a 64 bit su un server con una grande quantità di RAM.
                         Per un computer da ufficio (dove una minima differenza percentuale in
                         termini di prestazioni è insignificante), dovete tenere a mente che parecchi
                         programmi proprietario non sono disponibili nelle versioni a 64 bit (come al
                         momento della stesura di questo libro lo stesso Skype, ad esempio). È
                         tecnicamente possibile utilizzarli sui sistemi a 64 bit, solo se avete
                         precedentemente installato tutte le librerie necessarie della versioni a 32
                         bit (vedete il paragrafo 5.4.5. “Supporto Multi-Arch” a pagina 94), e qualche
                         volta utilizzando i comandi setarch o linux32 (inclusi nel pacchetto util-
                         linux) per ingannare le applicazioni quando rilevano la versione del
                         sistema.


      IN PRATICA         Se sul computer è già presente Windows, non è necessario cancellare il
                         sistema per installare Debian. Potrete utilizzare entrambi i sistemi sulla
L’installazione          stessa macchina, installando i sistemi individualmente su partizioni
accanto ad un            differenti o dischi separati e scegliendo quale partizione o disco utilizzare
esistente sistema        quando il computer si avvia. Questa configurazione è spesso chiamata “dual
Windows                  boot” e l’installazione del sistema Debian può essere indirizzata a tal fine.
                         Ovvero durante la fase di partizionamento del disco del programma di
                         installazione e quando viene configurato il bootloader (vedete le caselle di
                         testo “Diminuire le dimensioni della partizione di Windows” a pag. 61 e
                         “Bootloader e dual boot” a pag. 67).
                         Se avete un sistema Windows funzionante potrete pure evitare di usare un
                         CD-ROM; Debian distribuisce un programma Windows che scaricherà una
                         versione light dell’installer e la caricherà sull’hard disk.
                         Avrete poi la necessità di riavviare il sistema e di scegliere fra l’avvio
                         normale di Windows o del programma di installazione di Debian.
                         Potrete trovare il suddetto programma su un sito dedicato con un nome
                         piuttosto esplicito…
                           http://ftp.debian.org/debian/tools/win32-loader/stable/
                           http://www.goodbye-microsoft.com/


        BASILARE         Il bootloader è un programma di basso profilo che si occupa di avviare il
                         kernel Linux ed è a sua volta caricato dal BIOS che gli concede di espletare
Bootloader               la suddetta funzione. Per svolgere il suo compito, il bootloader deve essere in
                         grado di localizzare sul disco il Kernel Linux per avviarlo. Sulle architetture
                         i386 e amd64, i programmi maggiormente usati per eseguire tale mansione
                         sono LILO, il più vecchio dei due, e GRUB, l’alternativa più moderna del
                         primo. Isolinux e Syslinux sono le soluzioni frequentemente utilizzate per
                         l’avvio da media rimovibili.

Ciascun voce del menù è in realtà una specifica boot command line, che può essere configurata, se
necessario, premendo il tasto TAB prima di confermare la voce del menù e procedere con l’avvio. La
voce “Help” del menù visualizza la vecchia interfaccia a riga di comando, dove i tasti da F1 a F10
aprono differenti help screens che trattano dettagliatamente le varie opzioni disponibili sul prompt
[“prompt" significa letteralmente in italiano “sollecito”].


                                              TDAH_FUIT_1.0      Capitolo IV — Installazione Pagina 51
Avrete raramente necessità di utilizzare questa facoltà, eccetto in specifici casi.

La voce “Expert mode” (disponibile dopo aver selezionato la voce “Advanced options” dal menu)
consente di prendere visione in modo dettagliato di tutte le opzioni disponibili durante il processo di
installazione, e consente la navigazione fra le varie fasi del suddetto processo senza che queste
debbano necessariamente susseguirsi automaticamente in sequenza. Occorre però prestare
attenzione, in quanto questa modalità particolarmente “verbosa” potrebbe confondervi a causa
dell’ampia quantità di configurazioni, da scegliere o scartare, di cui è provvista.




             Figura 4.1 Boot screen (Schermata principale del bootloader dell’installer di Debian).

Una volta avviato, il programma di installazione vi guiderà passo dopo passo fino alla conclusione del
processo. Questo paragrafo descrive nel dettaglio ciascuna di queste fasi. Qui in particolare seguiamo
il processo di installazione avviato da un DVD-ROM Multi-Arch (più specificatamente, la versione
beta4 dell’installer di Jessie); le installazioni netinst, tra cui lo stesso rilascio finale dell’installer,
potrebbero essere esteticamente leggermente differenti. Tratteremo anche l’installazione in
graphical mode, ma l’unica differenza con l’installazione “classica” (in text-mode) risiede solo in
termini di “Visual Appearance”.



4.2.2. Selezione della lingua

Il programma di installazione inizia in inglese, ma la prima fase consente agli utenti di scegliere una
lingua da utilizzare nelle fasi successive del processo. Ad esempio, la selezione della voce French vi
restituirà l’intero programma di installazione tradotto in francese (e di conseguenza anche un
futuro sistema configurato in francese). Questa scelta è anche utilizzata per suggerire le più
importanti opzioni predefinite nelle fasi successive (in particolar modo il layout della tastiera).


        BASILARE          Qualche fase del processo di installazione richiede che immettiate delle
                          informazioni. Queste schermate hanno diverse aree che potrebbero
La navigazione            contenere delle parti dedicate al suddetto scopo (text entry area,
con la tastiera           checkboxes, liste di preferenze da selezionare o scartare, i bottoni OK e
                          Cancel), ed il tasto TAB vi consentirà di spostarvi fra queste aree (da una
                          all’altra).
                          Con la preferenza graphical mode, potrete usare il mouse allo stesso modo
                          di come lo utilizzereste normalmente in un programma, dotato di
                          interfaccia grafica utente, installato su un desktop.
Pagina 52 Il Manuale dell’Amministratore di Debian           TDAH_FUIT_1.0
                                    Figura 4.2 Selezione della lingua



4.2.3. Selezione del paese

La seconda fase consiste nella scelta del vostro paese. In combinazione con la lingua, questa
informazione metterà il programma nelle condizioni di suggerirvi il layout della tastiera più
appropriato. Inoltre, la suddetta informazione, influenzerà anche la configurazione dell’ora locale.
Ad esempio, qualora selezionate Stati Uniti, il programma vi proporrà il relativo modello standard di
tastiera qwerty, nonché sarà suggerita la preferenza del fuso orario.




                                     Figura 4.3 Selezione del paese



4.2.4. Selezione del layout della tastiera

La tastiera “American English” suggerita dal programma corrisponderà alla solita tastiera con
layout qwerty in inglese americano.




                                             TDAH_FUIT_1.0        Capitolo IV — Installazione Pagina 53
                               Figura 4.4 Selezione della lingua della tastiera



4.2.5. Rilevamento dell’Hardware

Questa fase è completamente automatica nella maggior parte dei casi. L’installer rileva
automaticamente l’hardware e procede all’identificazione del drive utilizzato dal CD-ROM allo scopo
di accedere ai suoi contenuti. Carica inoltre i moduli corrispondenti alle diverse componenti
hardware rilevate e successivamente monta il CD-ROM allo scopo di leggerlo. Le fasi precedenti sono
comprese interamente nell’immagine di avvio contenuta dal CD-ROM, un file di dimensioni limitate e
caricato nella memoria dal BIOS quando il CD-ROM è stato, precedentemente, avviato dallo stesso
BIOS.
L’installer è compatibile con la maggior parte dei drives, specialmente con le periferiche con
standard ATAPI (qualche volta denominate IDE e EIDE). Qualora il rilevamento del lettore CD-ROM
dovesse fallire, l’installer consente la possibilità di caricare un modulo Kernel (per esempio dalla
chiave USB) relativo al driver del CD-ROM.



4.2.6 Caricamento delle componenti software

Essendo, ora, disponibili i contenuti del CD-ROM, l’installer carica tutti i files necessari per procedere
con il suo compito. Tra questi files sono inclusi sia i drivers suppletivi per il resto dell’hardware (in
particolare della scheda di rete), sia le componenti dello stesso programma di installazione.



4.2.7 Rilevamento dell’Hardware di Rete

Questa fase prevede l’identificazione della scheda di rete ed il caricamento del corrispondente
modulo. Se il rilevamento automatico dovesse fallire, potrete manualmente scegliere il modulo da
caricare. Se nessun modulo incluso nell’installer è compatibile, è possibile caricare un modulo
specifico da un dispositivo rimovibile. Quest’ultima soluzione è strettamente necessaria soltanto
quando il driver corretto non è incluso nel Kernel Linux standard, ma disponibile altrove, come ad
esempio nello stesso sito ufficiale del produttore della scheda di rete.




Pagina 54 Il Manuale dell’Amministratore di Debian           TDAH_FUIT_1.0
Questa fase deve concludersi con successo per le installazioni netinst, dal momento che i pacchetti
Debian devono essere caricati dalla rete.


4.2.8 Configurazione della Rete

Allo scopo di automatizzare il processo di installazione quanto più è possibile, l’installer tenta di
effettuare anche una configurazione automatica della rete durante il rilevamento della stessa rete,
via DHCP (se IPv4) oppure secondo il protocollo IPV6. Se questa fase fallisce, l’installer propone più
soluzioni: provare un nuovo tentativo secondo i normali standard di configurazione DHCP; tentare
una nuova configurazione DHCP dichiarando anche il nome della macchina; oppure suggerisce la
configurazione di una rete statica.
Quest’ultima alternativa richiede un indirizzo IP, una subnet mask [una maschera di sottorete], un
indirizzo IP per il potenziale gateway, un nome per la macchina e un domain name [un nome di
dominio].


   SUGGERIMENTO           Qualora la vostra rete locale fosse equipaggiata di un server DHCP che
                          non intendiate sfruttare, in quanto desiderate invece assegnare un
Configurazione            indirizzo IP statico alla vostra macchina da utilizzare nel corso
senza DHCP                dell’installazione, potrete aggiungere lo script netcfg/use_dhcp=false
                          come opzione durante il boot da CD-ROM.
                          Per aggiungere una vostra opzione dovrete semplicemente selezionare la
                          voce inerente dal menù premendo il tasto TAB, immettendo poi lo script
                          dell’opzione desiderata prima di premere il tasto ENTER.


FARE ATTENZIONE           Molte reti locali sono basate sul presupposto che tutte le macchine
                          connesse possano considerarsi fidate ed un’inadeguata configurazione di
Non improvvisate          un singolo computer potrebbe compromettere le funzionalità dell’intera
                          rete. Di conseguenza, non connettete il vostro computer ad una rete
                          senza esservi prima consultati con l’amministratore della suddetta rete,
                          riguardo ai parametri idonei (per esempio l’indirizzo IP, la netmask e
                          l’indirizzo di broadcast).




4.2.9. La password dell’Amministratore

L’account super-user root, riservato all’amministratore della macchina, è creato automaticamente
durante l’installazione; per tale ragione è richiesta una password. L’installer chiede inoltre di
confermare la suddetta password per scongiurare qualsiasi refuso a cui difficilmente poi si potrebbe
trovare un rimedio.


          SICUREZZA       La password dell’utente root deve essere lunga almeno (8 caratteri o più)
                          e realizzata in modo che per terzi sia impossibile da supporre. Infatti,
La password
                          qualsiasi computer (ed a maggior ragione qualsiasi server) connesso ad
dell’Amministratore
                          Internet è regolarmente oggetto di tentativi di connessioni automatiche
                          per mezzo di passwords notoriamente utilizzate dall’utente medio.
                          Ovvero essere spesso soggetti ad attacchi denominati “a dizionario”, dove
                          molte combinazioni di parole e numeri sono utilizzate come passwords.
                          Evitate quindi di utilizzare i nomi dei vostri figli, dei vostri genitori, date
                          di nascita, ecc.: molti vostri collaboratori potrebbero conoscere queste
                          informazioni e non crediamo che vogliate consentire loro di accedere
                          liberamente al vostro computer.
                          Queste osservazioni sono valide anche per le altre passwords degli altri
                          utenti, ma le conseguenze di un account utente compromesso senza
                          diritti di amministrazione sono meno pericolose.
                          Se siete a corto di ispirazione, non esitate ad utilizzare i generatori di
                          password, come ad esempio pwgen (incluso nell’omonimo pacchetto).
                                             TDAH_FUIT_1.0       Capitolo IV — Installazione Pagina 55
                              Figura 4.5 Creazione Password Amministratore



4.2.10. Creazione del Primo Utente

Debian impone anche la creazione di un account utente standard così che l’amministratore non
prenda la cattiva abitudine di lavorare al computer direttamente con l’account di root. Tale
precauzione essenzialmente serve a far sì che qualsiasi attività sia svolta con i diritti utente minimi
richiesti, allo scopo di limitare i danni dovuti all’errore umano. Per questo l’installer vi domanderà il
nome completo del primo utente, un username e la sua password (quest’ultima due volte, onde
evitare il rischio di una battitura erronea).




                                  Figura 4.6 Creazione del primo utente




Pagina 56 Il Manuale dell’Amministratore di Debian        TDAH_FUIT_1.0
4.2.11. Configurazione dell’ora

Se la rete è disponibile, l’orologio interno del sistema verrà aggiornato da un NTP server
(istantaneamente). In questo modo l’ora con cui sono contrassegnati i logs sarà corretta dal primo
avvio. Per far sì che questi siano costantemente precisi, occorre che il demone NTP rimanga in
funzione dopo l’installazione iniziale (vedete il paragrafo 8.9.2. “Sincronizzazione dell’orologio” a
pagina 169)



4.2.12. Rilevamento di Dischi e di altri dispositivi

Questa fase rileva automaticamente gli hard drives sui quali Debian potrebbe essere installato.
Questi saranno poi elencati nella fase successiva, denominata partizionamento.




4.2.13 Inizio del Programma di Partizione




        CULTURA         Il partizionamento, un’indispensabile fase nell’installazione, consiste nel
                        suddividere lo spazio disponibile sugli hard drives (da ciò ciascuna
Le pratiche che         suddivisione è denominata “partizione”), in base ai dati da caricare e all’uso
si svolgono             che si intende fare del computer.
durante il              Questa fase inoltre comprende la scelta del filesystem da impiegare. Tutte
partizionamento         queste decisioni avranno un effetto sulle prestazioni, sulla sicurezza dei dati
                        e sull’amministrazione del server.

La fase di partizionamento è notoriamente difficile per i nuovi utenti. Occorre difatti definire le
porzioni dei dischi (o “partizioni”) sul quale i filesystems di Linux e la memoria virtuale (swap)
saranno caricati. Questa attività si complica qualora intendiate mantenere un altro sistema
operativo già installato sulla macchina. Difatti, dovrete fare attenzione che le sue partizioni non
siano alterate (o che il loro ridimensionamento non causi danni irreparabili).

Fortunatamente, il software di partizionamento ha una modalità guidata, che suggerisce agli utenti
le partizioni da realizzare — nella maggior parte dei casi, dovrete quindi semplicemente confermare i
suggerimenti del software.



                                             TDAH_FUIT_1.0      Capitolo IV — Installazione Pagina 57
                          Figura 4.7 Selezione della modalità di partizionamento



La prima schermata dello strumento di partizionamento offre la possibilità di utilizzare l’intero hard
drive per creare diverse partizioni. Per un (nuovo) computer, che utilizzerà soltanto Linux, questa
soluzione è chiaramente la più semplice da intraprendere e di conseguenza la voce per voi indicata
sarà “Guided - use entire disk”. Se il computer possiede due hard drives distinti ed è possibile quindi
caricare separatamente i due sistemi operativi, ossia un singolo sistema operativo su un singolo
hard drive, la summenzionata voce potrà aiutarvi anche in tale contesto nel partizionamento. In
ogni caso, la successiva schermata vi offrirà la possibilità di scegliere il disco su cui intendete
installare Linux, attraverso la mera selezione della voce corrispondente (per esempio, SCSI1 (0,0,0)
(sda) - 12.9 GB ATA VBOX HARDDISK”. Dopodiché inizierà il partizionamento guidato vero e
proprio.




                     Figura 4.8 Selezione del disco da partizionare in modalità guidata




Pagina 58 Il Manuale dell’Amministratore di Debian         TDAH_FUIT_1.0
Il partizionamento guidato consente anche la configurazione dei volumi logici LVM invece delle
partizioni (guardate in basso). Dal momento che la configurazione guidata dei volumi logici LVM è
identica a quella della voce illustrata precedentemente, “Guided - use entire disk”, non tratteremo
nel dettaglio le voci “Guided - use entire disk and set up encrypted LVM” e “Guided - use entire disk
and set up LVM” e ci limiteremo esclusivamente a citarle.
Diversamente, qualora Linux debba essere installato a fianco di altre partizioni già esistenti, avrete
necessità del partizionamento manuale.


4.2.13.1. Partizionamento Guidato

Il partizionamento guidato è uno strumento che offre tre metodi di partizionamento, dedicati
distintamente ad impieghi diversi.




                              Figura 4.9 Partizionamento in modalità guidata


Il primo metodo di partizionamento guidato è chiamato ““All files in one partition”. In questo caso
l’intero Linux system tree [“tree”, tradotto in italiano, significa letteralmente “albero”] sarà caricato
in un singolo filesystem, corrispondente alla directory di root / [“root”, tradotto in italiano, significa
letteralmente “radice”]. Questo semplice e solido metodo di partizionamento si adatta perfettamente
alle esigenze dei sistemi personali o riservati a singoli utenti. Difatti, saranno create solo due
partizioni: la prima ospiterà l’intero sistema, mentre la seconda sarà dedicata alla memoria virtuale
(swap).

Il secondo metodo di partizionamento guidato, chiamato “Separate /home/ partition”, è simile al
primo metodo, sebbene divida la gerarchia del file system in due parti: la prima partizione conterrà il
sistema Linux (/), mentre la seconda partizione comprenderà le “home directories” (ovvero i dati
utente suddivisi in files e subdirectories accessibili sotto /home/).

L’ultimo metodo di partizionamento guidato, denominato “Separate /home, /var, and /tmp
partitions” è destinato ai servers ed ai sistemi multi-utente. Questi divide il file tree in diverse
partizioni: oltre ad includere le partizioni di root (/) e degli account utenti (/home/), aggiunge anche
le partizioni, tipiche dei servers, destinate ai dati software (/var/) ed ai files temporanei (/tmp/). Tali
suddivisioni contribuiscono a fornire diversi vantaggi. Gli utenti, ad esempio, non sono in grado di
bloccare il server occupando tutto lo spazio disponibile sul disco (dovendo imparare a controllarsi
nelle loro attività in quanto lo spazio loro riservato è limitato soltanto alle partizioni /tmp/ e /
home/). Ovvero il demone dati (in particolare i logs) non può in questo modo più intasare il resto del
sistema.
                                               TDAH_FUIT_1.0      Capitolo IV — Installazione Pagina 59
       BASILARE         Il filesystem delinea il criterio attraverso cui i dati sono organizzati nel
                        disco. Ciascun filesystem ancora in uso ha i suoi pregi ed i suoi difetti.
La scelta di un         Alcuni di questi sono solidi altri sono più efficienti: se siete in grado di
filesystem              riconoscere le vostre esigenze, ricercate il filesystem più consono a voi.
                        Diversi confronti sono stati realizzati in passato per valutarne le
                        caratteristiche: il ReiserFS pare che sia particolarmente efficiente con i files
                        di dimensione alquanto ridotta; invece lo XFS procede più rapidamente con
                        i files di grandi dimensioni. L’Ext4, il filesystem solitamente predefinito di
                        Debian, è un buon compromesso, basato sulle tre precedenti versioni dei
                        filesystem storicamente utilizzati da Linux (ext, ext2 e ext3). L’Ext4 inoltre
                        ha superato i diversi limiti dell’ext3 ed è particolarmente indicato per gli
                        hard drives con grande capacità. Un’ulteriore alternativa per voi potrebbe
                        essere lo sperimentare l’alquanto promettente btrfs, che include numerose
                        funzionalità, bisognose, almeno sino ad ora [ovvero al tempo della stesura di
                        questo libro], dell’utilizzo di un LVM e/o di un RAID.
                        Un journalized filesystem [in informatica “il journaling” è una tecnica
                        utilizzata da molti file system moderni per preservare l'integrità dei dati da
                        eventuali cadute di tensione] (come ad esempio gli stessi ext3, ext4, btrfs,
                        reiserfs oppure l’xfs) è in grado di prendere delle contromisure
                        straordinarie dopo un’interruzione indesiderata tali da rendere possibile
                        ripristinare il precedente stato inalterato senza analizzare in toto l’intero
                        disco (mentre con l’ext2 ciò era necessario). La suddetta funzionalità è
                        espletata attraverso la compilazione di un registro [in inglese “Journal”]
                        che descrive le operazioni da eseguire prima che di fatto le stesse siano
                        messe in atto. Se una operazione, quindi, dovesse essere interrotta, sarà
                        possibile ripristinarla attraverso il registro. Contrariamente, qualora
                        dovesse capitare un’interruzione durante un aggiornamento del registro,
                        l’ultima variazione richiesta sarà semplicemente ignorata; i dati che sono in
                        fase di trascrizione potrebbero andare persi, mentre i dati che non hanno
                        subito cambiamenti sul disco, rimarranno esenti da danni. Pertanto la
                        suddetta procedura non è niente di più o niente di meno di un mero
                        meccanismo di trascrizione su un registro applicato al filesystem.

Dopo che l’utente ha scelto il metodo di partizionamento, il software ne calcola e ne propone allo
stesso utente, attraverso una schermata, un potenziale schema di partizionamento; l’utente
ovviamente può modificarlo se lo ritiene opportuno. Potrete, in particolare, scegliere un altro
filesystem se la soluzione standard (ext4) non soddisfa le vostre esigenze. Sebbene, nella maggior
parte dei casi, lo schema di partizionamento proposto dal software sia il più conveniente e sarebbe
bene limitarsi ad accettarlo selezionando la voce “Finish partitioning and write changes to disk”.




           Figura 4.10 Validazione dello schema di partizionamento suggerito in modalità guidata

Pagina 60 Il Manuale dell’Amministratore di Debian        TDAH_FUIT_1.0
4.2.13.2. Partizionamento Manuale

Il partizionamento manuale conferisce all’utente grande flessibilità, consentendogli di scegliere lo
scopo e la dimensione di ciascuna partizione. Inoltre questa modalità è obbligata qualora desideriate
utilizzare il software RAID.


      IN PRATICA        Per installare Debian accanto ad un sistema operativo già caricato
                        (Windows o altri), dovrete avere parecchio spazio disponibile non utilizzato
Diminuire le            da altri sistemi, in modo da essere in grado di realizzare le partizioni
dimensioni della        dedicate a Debian. Nella maggior parte dei casi, ciò comporta diminuire le
partizione di           dimensioni della partizione di Windows per riutilizzare lo spazio liberatosi.
Windows                 Debian Installer consente di effettuare questa operazione nella modalità di
                        partizionamento manuale. Dovrete semplicemente selezionare la partizione
                        Windows ed immettere la sua nuova dimensione (tale sistema funziona sia
                        con le partizioni FAT, sia con le partizioni NTFS).

La prima schermata mostra i dischi disponibili, le loro partizioni e tutto lo spazio libero disponibile
che non è stato ancora partizionato. Potrete selezionare, quindi, uno degli elementi elencati;
premendo poi il tasto Enter potrete visualizzare la lista di tutte le azioni disponibili.

Potrete inoltre cancellare tutte le partizioni su un disco semplicemente selezionandolo.

Quando selezionate lo spazio libero di un disco, potete manualmente creare una nuova partizione.
Oppure potete creare una nuova partizione attraverso un partizionamento guidato, una soluzione
proficua per un disco che già contiene un altro sistema operativo, ma a condizione che voi
desideriate partizionarlo per Linux secondo i canoni standard. Per maggiori dettagli al riguardo
andate a vedere il paragrafo 4.2.13.1. “Partizionamento Guidato” a pagina 59.


       BASILARE         Il punto di Mount rappresenta il directory tree che ospiterà gli elementi del
                        filesystem sulla partizione selezionata. Pertanto una partizione “montata”
Punto di Mount          come /home/ è destinata notoriamente a contenere i dati utente.
                        Quando questa directory è contrassegnata come “/“ (radice), rappresenta il
                        root [la radice] del file tree [albero], ovvero il root della partizione destinata
                        ad accogliere di fatto il sistema Debian.



       BASILARE         La memoria virtuale consente al Kernel Linux, quando scarseggia
                        sufficiente memoria RAM, di liberare un po’ di memoria immagazzinando,
Memoria                 sulla partizione della swap del disco, gli elementi della RAM che sono
virtuale, swap          rimasti inattivi per parecchio tempo.
                        Per simulare la memoria aggiuntiva, Windows usa un swap file [file di
                        swap], contenuto direttamente in un filesystem. Diversamente, Linux usa
                        per tale scopo una partizione dedicata, da cui prende il nome ossia la
                        “partizione swap”.

Quando scegliete una partizione, potete anche contrassegnare “l’istruzione” in base alla quale
intendete utilizzarla:

• formattarla ed includerla nel file tree, scegliendo un punto di mount;
• impiegarla come swap;
• renderla un “volume fisico per la criptazione" (per proteggere i dati confidenziali su specifiche
  partizioni — troverai maggiori informazioni al riguardo più avanti);
• renderla un "volume fisico LVM” (questo concetto è descritto con maggiori dettagli in questo
  capitolo, ma più avanti);




                                              TDAH_FUIT_1.0      Capitolo IV — Installazione Pagina 61
• usarla come un dispositivo RAID (troverete maggiori informazioni al riguardo più avanti in questo
  capitolo);
• potete decidere anche di non utilizzarla, ossia di lasciarla inalterata.


4.2.13.3. Configurazione dei Dispositivi Multidisco (RAID)

Alcuni tipi di RAID consentono la duplicazione delle informazioni contenute negli hard drives per
scongiurare la perdita di dati qualora un problema dell’hardware li colpisca direttamente. Il Livello 1
RAID conserva una semplice copia conforme (mirror — tradotto in italiano significa letteralmente
specchio) di un hard drive su un altro drive, mentre il livello 5 RAID suddivide la ridondante copia di
dati su diversi dischi, così da consentire la completa ricostruzione del drive danneggiato.

Descriveremo solo il RAID di livello 1, che è il più semplice da realizzare. La prima fase richiede la
creazione di due partizioni di identica dimensione dislocate su due differenti hard drives e di
classificarle come “physical volume for RAID”.

Dovrete poi scegliere “Configure software RAID” nello strumento di partizionamento per unire
queste due partizioni in un nuovo disco virtuale e selezionare “Create MD Device” nella schermata di
configurazione. Successivamente dovrete rispondere ad una serie di domande riguardo a questo
nuovo dispositivo. La prima domanda vi chiederà quale livello RAID utilizzare e nel nostro caso sarà
“RAID1”. La seconda domanda vi chiederà il numero dei dispositivi pronti per tale scopo — due nel
nostro caso ovvero il numero delle partizioni che devono essere incluse in questo MD device. La
terza domanda vi chiederà il numero dei dispositivi di riserva — 0; non abbiamo designato nessun
disco per sostituire un potenziale disco difettoso. L’ultima domanda vi chiederà di scegliere le
partizioni per il dispositivo RAID — ovvero le due partizioni che abbiamo messo da parte per questo
scopo (accertatevi di aver selezionato solo quelle che esplicitamente sono contrassegnate come
“raid”).

Ritornate al menu principale ed un nuovo disco virtuale “RAID” apparirà. Questo disco vi sarà
presentato sotto forma di un’unica singola partizione e non sarà più possibile cancellarlo, ma potrete
sceglierne solo l’uso di cui farne (così come per ciascun’altra partizione).

Per maggiori dettagli sulle funzionalità dei dischi RAID, fate riferimento al paragrafo 12.1.1.
“Software RAID” a pagina 302.


4.2.13.4. Configurazione del Logical Volume Manager (LVM)

IL LVM vi permette di creare partizioni “virtuali” che si estendono su diversi dischi. I vantaggi sono
duplici: la dimensione delle partizioni non è più limitata dai singoli dischi ma dal loro volume
cumulativo e potrete ridimensionare le partizioni già esistenti sempre, possibilmente dopo aver
aggiunto un ulteriore disco se il caso lo richiede.

Il sistema LVM usa una specifica terminologia: una partizione virtuale è un “volume logico”, che è
parte di un “gruppo di volumi” o l’unione di diversi “volumi fisici”. Difatti ciascuno di questi termini
indica una corrispondente partizione “reale” (oppure un dispositivo software RAID).

Questa tecnica funziona in maniera semplice: ciascun volume, sia fisico o logico, viene diviso in
blocchi della stessa dimensione, che sono realizzati al fine di corrispondere alle caratteristiche ed
alle funzioni del LVM. L’aggiunta di un nuovo disco innescherà la creazione di un nuovo volume fisico
e questi nuovi blocchi potranno essere uniti a qualsiasi gruppo di volumi. Tutte le partizioni del
gruppo dei volumi, il cui gruppo è stato esteso, avranno pertanto un ulteriore spazio in cui
estendersi a loro volta.




Pagina 62 Il Manuale dell’Amministratore di Debian        TDAH_FUIT_1.0
Lo strumento di partizionamento configura il LVM attraverso diverse fasi. Prima dovete creare sui
dischi esistenti le partizioni da utilizzare come “physical volumes for LVM”. Per attivare il LVM,
dovete selezionare “Configure the Logical Volume Manager (LVM)”, successivamente nella stessa
schermata di configurazione “Create a volume group”, attraverso cui unirete gli esistenti volumi
fisici. Infine, potete creare i volumi logici all’interno di questo gruppo di volumi. Facciamo presente
che il sistema di partizionamento automatico è in grado di eseguire tutte queste fasi
automaticamente.

Nel menu dello strumento di partizionamento, ciascun volume fisico apparirà come un disco con una
singola partizione che non può essere cancellato, ma potrete utilizzarlo come desiderate.

Le modalità d’uso di un LVM sono descritte con maggiori dettagli nel paragrafo 12.1.2. “LVM” a
pagina 312.


4.2.13.5. Creazione di Partizioni Criptate

Per garantire la riservatezza dei vostri dati, per esempio nell’eventualità di perdita o furto del vostro
computer o di un vostro hard drive, è possibile criptare i dati su qualche partizione. Questa
funzionalità può essere aggiunta sotto qualsiasi filesystem, dal momento che, come i LVM, Linux (e
più specificamente il driver dm-crypt) usa il Device Mapper [“Mapper” tradotto letteralmente in
italiano significa “Mappatore”] per creare una partizione virtuale (il cui contenuto è protetto) basata
su una partizione sottostante che conserverà i dati in formato criptato (grazie a LUKS, Linux Unified
Key Setup, un formato standard che abilita il salvataggio dei dati criptati e della loro stessa meta-
informazione, attraverso cui sono dichiarati gli algoritmi utilizzati per la criptazione).




      SICUREZZA         Quando viene utilizzata una partizione criptata, la chiave di criptazione è
                        conservata nella memoria (RAM). Dal momento che questa chiave consente
La partizione           la de-criptazione dei dati è di primaria importanza evitare di lasciare o
swap criptata           dimenticare una copia di questa chiave in modo da non renderla accessibile
                        a potenziali ladri del computer o dell’hard drive o alla assistenza tecnica.
                        Tuttavia ciò capita facilmente con un laptop, in quanto durante la modalità
                        di ibernazione (detta anche “sospensione”) i contenuti della RAM sono
                        conservati sulla partizione swap. Se la partizione swap non è stata criptata il
                        ladro potrebbe “catturare” la chiave ed utilizzarla per decriptare i dati dalle
                        partizioni criptate. Questo è il motivo per cui è bene, quando si utilizzano
                        delle partizioni criptate, criptare anche la partizione swap!
                        L’Installer di Debian comunque avvertirà l’utente qualora intendesse creare
                        una partizione criptata senza aver criptato la partizione swap.



Per creare una partizione criptata, dovete prima designare a questo scopo una partizione ancora
disponibile. Per fare ciò, selezionate una partizione e contrassegnatela da utilizzare come “physical
volume for encryption”. Dopo il partizionamento del disco contenente il volume fisico da modificare,
selezionate “Configure encrypted volumes”. Il software successivamente vi proporrà di cancellare il
volume fisico attraverso la sovrascrittura di dati a caso (rendendo la localizzazione dei dati reali più
difficile) e vi chiederà inoltre di immettere una “encryption passphrase” [una parola chiave], che
dovrete immettere ad ogni avvio del computer per poter accedere al contenuto della partizione
criptata. Una volta completata questa fase e che siete ritornate al menu dello strumento di
partizionamento, una nuova partizione sarà disponibile in un “volume criptato”, che potrete in
seguito configurare così come qualsiasi altra partizione. Nella maggior parte dei casi, questa
partizione è usata sia come volume fisico per LVM sia per tutelare la sicurezza di diverse partizioni
(LVM logical volumes) con la stessa chiave di criptazione, inclusa la partizione swap (andate a
vedere la casella di testo “La partizione swap criptata” a pagina 63).




                                              TDAH_FUIT_1.0      Capitolo IV — Installazione Pagina 63
4.2.14. Installazione del Sistema Base

Questa fase, che non necessita di nessuna interazione da parte dell’utente, installa il pacchetto "base
system”. Questo pacchetto include sia dpkg e apt tools, che gestiscono i pacchetti Debian, sia i servizi
necessari ad avviare il sistema ed incominciare ad utilizzarlo.




                                 Figura 4.11 Installazione del Sistema Base




4.2.15 Configurazione del Package Manager (apt)

Al fine di essere reso in grado di installare del software aggiuntivo, APT necessita di essere
configurato ed istruito su dove può trovare i pacchetti Debian. Questa fase è stata resa automatica
per quanto possibile. Incomincia con la richiesta all’utente se utilizzare una sorgente di rete per i
pacchetti, oppure se deve fare solo riferimento per la sua ricerca dei pacchetti al CD-ROM.


             NOTA       Se l’installer rileva un disco di installazione di Debian nel lettore CD/DVD
                        non è indispensabile configurare APT per la ricerca dei pacchetti sulla rete:
Il CD-ROM di            APT sarà configurato automaticamente per leggere i pacchetti dal media
Debian nel              drive rimovibile. Se il disco fa parte di una serie di dischi di installazione, il
lettore-drive           software vi concederà l’opportunità di “esaminare” altri dischi allo scopo di
                        mettere in relazione tutti i pacchetti su di essi immagazzinati.

Se invece è sollecitata la ricerca dei pacchetti attraverso la rete, le successive due istanze del
software consentiranno all’utente di scegliere il server da dove scaricare i suddetti pacchetti,
selezionando dapprima il paese, poi un mirror disponibile in quel paese (un mirror è un server
pubblico che ospita le copie conformi di tutti i files originali dell’archivio principale di Debian).



Pagina 64 Il Manuale dell’Amministratore di Debian         TDAH_FUIT_1.0
                                Figura 4.12 Selezione di un mirror Debian



Infine, il programma consente all’utente di utilizzare un proxy HTTP. Se non userete un proxy,
l’accesso via internet sarà diretto. Ad esempio qualora immettiate http://proxy.falcot.com:3128, APT
utilizzerà il proxy/cache della Falcot, attraverso il programma server della stessa Falcot Corp
denominato “Squid”. Potrete trovare i parametri per questa configurazione verificando le
configurazioni pregresse del web browser delle altre macchine connesse alla stessa rete.

I files Packages.gz e Sources.gz sono poi scaricati automaticamente per aggiornare la lista dei
pacchetti validati da APT.


       BASILARE         Un HTTP proxy è un server che invia una richiesta HTTP per gli utenti della
                        rete. Questo server è in grado qualche volta di incrementare la velocità dei
Proxy HTTP              download conservando le copie dei files che sono state stornate suo tramite.
                        In parecchi casi, un HTTP proxy è l’unico strumento attraverso cui è
                        possibile accedere ad un web server esterno e, di conseguenza, diventa
                        essenziale rispondere alla domanda del programma di installazione che lo
                        riguarda direttamente per poter essere in grado di scaricare i pacchetti
                        Debian suo tramite.
                        Squid è il nome del software server utilizzato dalla Falcot Corp per offrire
                        questo servizio.




4.2.16. Adesione al Debian Package Popularity Contest

Il sistema Debian contiene un pacchetto denominato popularity-contest, il cui fine è il redigere
un’analisi statistica sull’uso dei pacchetti. Ogni settimana, questo programma raccoglie informazioni
riguardo ai pacchetti installati ed a quelli utilizzati recentemente, che anonimamente invia ai
servers del progetto Debian.
Il progetto può pertanto utilizzare tali informazioni per determinare la relativa importanza di
ciascun pacchetto, importanza che inevitabilmente influenza anche la priorità che deve essere loro
garantita. Difatti, la maggior parte dei pacchetti “popolari” sono e saranno inclusi nei CD-ROM di
installazione, in modo da facilitarne la disponibilità per gli utenti che non desiderano scaricare i
pacchetti individualmente o acquisirne l’intera serie.
Per rispetto alla riservatezza riguardo all’uso dei pacchetti da parte degli utenti, questo pacchetto è
attivabile solo su richiesta degli stessi utenti.

                                              TDAH_FUIT_1.0      Capitolo IV — Installazione Pagina 65
4.2.17 Selezione dei Pacchetti da Installare

La fase seguente vi consentirà di delineare a grandi linee i fini della macchina; le dieci tasks [“task”
tradotto in italiano significa letteralmente “attività”] proposte corrispondono agli elenchi dei
pacchetti che possono essere installati dall’utente. La lista dei pacchetti, che sarà di fatto installata
in questa fase, sarà messa a punto e completata più avanti, ma questa fase, di per sé, in modo
semplice vi farà giungere ad un buon punto su cui poi basare la vostra avventura con Debian Linux.

Inoltre alcuni pacchetti sono installati automaticamente in base all’hardware rilevato (grazie al
programma discover-pkginstall incluso nel pacchetto discover). Per esempio, se viene rilevata
una macchina virtuale Virtual Box, il programma installerà il pacchetto virtualbox-guest-dkms,
conferendo una migliore integrazione della macchina virtuale con l’host system.




                                       Figura 4.13 Scelta delle tasks




4.2.18 Installazione di GRUB come bootloader (programma di avvio)

Il bootloader è il primo programma avviato dal BIOS. Questo programma carica il kernel Linux nella
memoria e poi lo esegue. Spesso il bootloader è fornito di un menu che consente all’utente di
scegliere il kernel da caricare e/o il sistema operativo da avviare.



Pagina 66 Il Manuale dell’Amministratore di Debian         TDAH_FUIT_1.0
     FARE ATTENZIONE            Durante questa fase del processo di installazione di Debian vengono
                                rilevati i sistemi operativi che sono già installati sul computer ed
Bootloader e dual boot          automaticamente sono aggiunte le relative voci nel menu del
                                programma di boot; ma non tutti i programmi d’installazione dei
                                sistemi operativi hanno questa funzionalità.
                                In particolare, se installate (o reinstallate) in seguito Windows, il
                                bootloader verrà cancellato. Debian sarà ancora caricato sull’hard
                                drive, ma non sarà più accessibile dal menu di boot. Dovrete quindi
                                avviare il sistema di installazione Debian in modalità rescue [ossia in
                                modalità di recupero o ripristino] per configurare un bootloader
                                meno esclusivo [ovvero non riservato esclusivamente ad un
                                particolare sistema operativo]. Questa operazione è descritta
                                dettagliatamente nel manuale di installazione.
                                  http://www.debian.org/releases/stable/amd64/ch08s07.html

Per sua pre-impostazione, il menu offerto da GRUB contiene sia tutti i kernels Linux installati, sia
qualsiasi altro sistema operativo rilevato. Per questo motivo si dovrebbe accettare la proposta
dell’installer di installarlo nel Master Boot Record [o “settore di avvio principale” ovvero di fatto
la partizione EFI (ESP) del primo disco. Si precisa che la tabella delle partizioni potrebbe essere in
GUID (GPT). Qualora, in dual boot mode, utilizzaste più dischi sarebbe opportuno che spostiate GRUB
nella partizione EFI del disco su cui è installato Debian, onde evitare anomalie nell’avvio dello stesso
Debian o degli altri sistemi operativi]. GRUB inoltre mantiene le vecchie versioni dei Kernel,
preservando così nel contempo la sua capacità di avviare lo stesso il sistema, anche nel caso in cui il
kernel più aggiornato e recentemente installato dovesse presentare anomalie o essere
insufficientemente compatibile con l’hardware.

GRUB è, per pre-impostazione dell’installer, il primo bootloader in elenco proposto all’utente per
l’avvio di Debian, a seguito soprattutto della sua nota superiorità tecnica [rispetto ai rivali]: questi,
difatti, funziona con la maggior parte dei filesystems e di conseguenza non richiede un
aggiornamento dopo ogni installazione di un nuovo kernel, in quanto in grado di leggere la sua stessa
configurazione durante l’avvio e trovare l’esatta posizione del nuovo kernel. GRUB nella sua
versione 1 (al momento della stesura di questo libro conosciuta come “Grub Legacy”) non è in grado
di gestire tutte le combinazioni di LVM e del software RAID; la versione 2 di GRUB invece, installata
per impostazione predefinita dello stesso installer, è più completa della versione 1. Anche se quanto
espresso non esclude l’eventualità di contesti in cui è più raccomandabile l’utilizzo di LILO (un altro
bootloader); in ogni caso sarà l’installer a suggerivi automaticamente la corretta indicazione.

Per maggiori informazioni sulla configurazione di GRUB, per favore fate riferimento al paragrafo
8.8.3 “La configurazione di GRUB 2” a pagina 166.


     FARE ATTENZIONE            LILO e GRUB, i bootloaders menzionati in questo capitolo, sono
                                compatibili con le architetture i386 e amd64. Se installerete Debian
Bootloaders e                   su un’altra architettura, avrete necessità di un altro bootloader. Fra
architetture                    gli altri disponibili, ci limiteremo a citare yaboot o quik per
                                powerpc, silo per sparc, aboot per alfa, arcboot per mips.




4.2.19 Termine dell’Installazione e Riavvio

Giunti a questo punto l’installazione è completa, il programma vi inviterà a rimuovere il CD-ROM dal
lettore ed a riavviare il computer.


4.3 Dopo il Primo Avvio

Se avete attivato la task “Debian desktop environment” senza aver scelto esplicitamente un
ambiente grafico, e di conseguenza pur non avendo scelto “GNOME”, verrà installato il gdm3 login
manager, che apparirà dopo il primo avvio del computer.
                                              TDAH_FUIT_1.0      Capitolo IV — Installazione Pagina 67
                                         Figura 4.14 Primo Avvio


Attraverso l’utente creato durante il processo di installazione si può eseguire il log in ed iniziare a
lavorare immediatamente.


4.3.1. Installazione del Software Aggiuntivo

I pacchetti installati sono il riflesso delle opzioni selezionate durante il processo di installazione, ma
non sono tutti indispensabili per il reale uso che verrà fatto della macchina. Fra l’altro, potreste
desiderare di utilizzare uno strumento di gestione dei pacchetti per raffinare la selezione dei
pacchetti installati. I due strumenti maggiormente usati (già installati se la voce “Debian desktop
environment” è stata selezionata durante il processo di installazione) sono apt (disponibile tramite
terminale) e synaptic (“Synaptic Package Manager” accessibile dal menu).

Per facilitare l’installazione di programmi idonei alle proprie esigenze Debian li suddivide,
coerentemente al suddetto scopo, in dei gruppi compatti, creando delle “tasks” dedicate a specifiche
destinazioni d’uso (mail server, file server, ecc.). Sebbene abbiate già avuto l’opportunità di
selezionarle durante il processo di installazione, avrete di nuovo la possibilità di gestirle attraverso
gli strumenti di gestione pacchetti fra cui aptitude (le cui tasks sono elencate in un paragrafo
distinto) e synaptic (attraverso il menu Edit —> Mark Packages by Task…).

Aptitude è un’interfaccia di APT in full-screen text mode. Consente all’utente di cercare con cura
l’elenco dei pacchetti disponibili filtrati in base a diverse categorie (pacchetti installati o non
installati, tasks, classe di appartenenza, ecc.) e di visualizzare tutte le informazioni disponibili su di
loro (dipendenze, conflitti, descrizione, ecc.). Ciascun pacchetto potrà essere contrassegnato
dall’utente come “install” (per essere installato, tasto +) o “remove” (per essere rimosso, tasto -).
Tutte queste operazioni potranno essere svolte simultaneamente una volta che le avrete confermate
attraverso il tasto g (“g” sta per “go!” che tradotto dall’inglese, non letteralmente, significa
“procedi!”). Se dimenticherete di selezionare qualche programma che dovevate installare, non
disperate; sarete in grado di riavviare aptitude una volta che l’installazione in corso sarà conclusa.




Pagina 68 Il Manuale dell’Amministratore di Debian         TDAH_FUIT_1.0
            SUGGERIMENTO           Diverse attività sono dedicate alla localizzazione del sistema in
                                   altre lingue oltre all’inglese. Queste includono documentazione
Debian si ricorda di chi non       tradotta, dizionari ed altri pacchetti vantaggiosi per chi parla
parla la lingua Inglese            lingue differenti. Se l’utente non sceglie la lingua Inglese durante
                                   l’installazione la task appropriata è selezionata
                                   automaticamente.




                    CULTURA        Prima di aptitude, il programma standard per selezionare i
                                   pacchetti da installare era dselect, la vecchia interfaccia
dselect, la vecchia                grafica connessa a dpkg. Non ci sentiamo di raccomandarlo, in
interfaccia per installare i       quanto potrebbe essere un programma difficile per i neofiti.
pacchetti


Certamente, è possibile non selezionare alcuna task da installare. In questo caso, potrete installare
manualmente il software da voi desiderato con i comandi apt-get o aptitude (che sono entrambi
disponibili da terminale).


                 DIZIONARIO        Nel gergo del Debian packaging, una “dipendenza” di un
                                   pacchetto altri non è che un altro pacchetto necessario per il suo
Dipendenze dei pacchetti,          funzionamento appropriato. Diversamente, un “conflitto” è un
conflitti                          pacchetto che non può essere installato e coesistere con un altro.
                                   Questi concetti sono trattati con maggiori dettagli nel capitolo 5
                                   “Packaging System (Sistema Gestione dei Pacchetti): Strumenti
                                   e Principi Fondamentali” a pagina 72




4.3.2. Aggiornamento del Sistema

Dapprima è generalmente richiesto il comando aptitude safe-upgrade (un comando utilizzato
per aggiornare automaticamente i programmi), specialmente per gli aggiornamenti di sicurezza
possibilmente usciti dopo il rilascio dell’ultima versione stabile di debian. Questi aggiornamenti
potrebbero includere altre richieste attraverso debconf, lo strumento di configurazione standard di
Debian. Per maggiori informazioni sugli aggiornamenti svolti da aptitude, per favore fate riferimento
al paragrafo 6.2.3., “Aggiornamento del Sistema” a pagina 109.




                                             TDAH_FUIT_1.0      Capitolo IV — Installazione Pagina 69
               Parole chiave
Pacchetto Binario
Pacchetto Sorgente
dpkg
dipendenze
conflitto
