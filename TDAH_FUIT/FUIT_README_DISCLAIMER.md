###### Free unofficial Italian translation - FUIT

Questo progetto gratuito, a cui questa pagina di github.com è dedicata, nasce per caso. Il suo motto è "I'm Still Standing", perché non so per quanto tempo riuscirò a "mantenerlo in piedi". Sinceramente scaturisce dalla necessità dello scrivente di possedere degli appunti personali su testi di distribuzione libera in lingua inglese (o tradotti in inglese, chiaramente non dall'italiano) e quindi non per velleità. Anche l'acronimo FUIT non è che sia stato scelto con eccessiva cura o con un disegno promozionale ben preciso (per quanto per la sussistenza dei progetti free la promozione o il mero passaparola, nonché il supporto di natura economica siano essenziali).

Inoltre la mia scelta di condividere il tutto è stata successiva - github.com consente anche la creazione di repositories privati - e spero sia accolta e recepita positivamente. Mi limiterò pertanto, impegni personali permettendo, a condividere il materiale che suscita il mio interesse, visto che si tratta comunque di un'operazione a titolo gratuito (materiale, che proprio per le licenze apposte dagli autori della documentazione sorgente, sarà privo di qualsiasi tipo di garanzia, diretta o indiretta).

Diversamente per il mio coinvolgimento personale in altri progetti (di enti anche a non scopo di lucro) mi riservo di chiedere un datio in solutum a mia discrezione o in alternativa un supporto di natura economica (donazione).
Tenete presente che fino a quando questo progetto non susciterà l'interesse di enti (anche se non necessariamente legati al settore informatico) non troverete alcun collegamento a formats per la donazione oppure a programmi crowdfunding onde evitare di cadere nel patetico.

In aggiunta vi informo che mi limiterò ad inviare agli autori della documentazione sorgente il contenuto del file README.md del repository associato alla mia traduzione non ufficiale (sotto forma di patch), il che non implica in alcun modo che loro approvino questo progetto o che abbiano modo di revisionare la mia traduzione non ufficiale, neppure tramite terzi.

I repositories o di fatto la documentazione tradotta non ufficialmente sono resi pubblici solo quando ritenuti dal sottoscritto idonei. Quindi se non troverete inizialmente molti progetti resi pubblici, non significa che io non mi stia dedicando ad una traduzione di mio interesse personale (il tempo medio per la traduzione di un testo di circa 500 pagine è di approssimativamente 1 anno).

Cercherò anche di distribuire in testo puro sia la documentazione sorgente, sia la traduzione non ufficiale così da permettervi il confronto con le loro edizioni successive tramite programmi diff-like. Ovviamente includerò nei repositories anche la documentazione sorgente, nonché i riferimenti ad eventuali siti ufficiali degli autori o dell'opera originale in sé.

Infine faccio presente che i suggerimenti sono bene accetti, gli haters NO. In particolare, se siete degli esperti degli argomenti trattati dalla documentazione sorgente e desiderate inviare delle rettifiche a titolo gratuito per la mia traduzione non ufficiale o per l’opera originale in sé dovrete fare riferimento rispettivamente: per la mia traduzione non ufficiale all’indirizzo email indicato nella pagina principale dedicata a questo progetto su github.com ossia https://github.com/FUIT1985; per la documentazione sorgente agli indirizzi indicati nel file README.md del correlato repository. Gli eventuali contributi a titolo gratuito alla mia traduzione non ufficiale saranno riconosciuti nel file README.md del correlato repository. A tale scopo la mia traduzione non ufficiale in italiano presenta un layout somigliante (tra cui l'impaginazione) a quello della documentazione sorgente in inglese, in modo da invogliare altre parti interessate alla lettura di entrambe le versioni ed al loro relativo confronto al fine di apportare migliorie, come ad esempio aggiornamenti, note personali, eventuali correzioni di refusi o di erronee interpretazioni del testo originale in inglese, ecc..

I collegamenti link riportati nella documentazione sorgente in inglese (e di conseguenza nella traduzione non ufficiale in italiano) potrebbero aver subito variazioni nel corso del tempo e non essere più accessibili. In tal caso verificate il soggetto o i soggetti da questi trattati attraverso la loro fonte ufficiale e/o sui motori di ricerca web, in modo da poter usufruire della loro versione ufficiale più recente oppure dell’alternativa più idonea.

Sono il primo ad augurarmi che questo progetto gratuito non si fermi qui, ma sono ben consapevole che i limiti in termini di supporto sopra evidenziati dovranno essere superati per la sua sopravvivenza. Anche se “FUIT” si dovesse arrestare cercherò comunque di mantenere i repositories resi pubblici attivi a condizione che non sopravvengano delle esternalità a cui non posso far fronte.

LA DISTRIBUZIONE, IN FORMATO CARTACEO E NON, DELLE MIE TRADUZIONI NON UFFICIALI TRAMITE SITI INTERNET O EDITORI TERZI NON È AL MOMENTO PREVISTA e soprattutto non avrebbe senso in quanto le stesse sono già distribuite qui su github.com in formato PDF A4, per periferiche a bianco e nero oppure a colori, in modo da poter essere stampate in economia tranquillamente a casa, in ufficio o in copisteria.

Devo precisare inoltre che: per quanto il passaparola possa essere fondamentale, mi limiterò solo ad informare gli autori della documentazione sorgente dell'esistenza della mia traduzione non ufficiale (non sono un procacciatore d'affari); non ho delegato nessuno a mediare o a svolgere attività di promozione per mio conto o per il progetto in sé; lo scrivente, non per mancanza di volontà, bensì per mancanza di risorse (materiali e non) non potrà svolgere in alcun modo attività promozionali o investire risorse economiche o personali a fondo perduto nel presente progetto o in progetti terzi (anche qualora dovesse essere a rischio la sopravvivenza del progetto stesso o dei summenzionati progetti terzi); eventuali enti con proposte di collaborazione per lo scrivente o il progetto in sé, potranno fare riferimento ad un’email creata appositamente per loro e condivisa nella pagina github.com - https://github.com/FUIT1985; non verrà inserito in github.com alcun mio recapito personale (che condividerò con gli autori della documentazione sorgente, con i teams con cui loro collaborano e con gli enti interessati ai miei progetti, solo se mi faranno esplicita richiesta e dopo avermi dato modo di verificare che non si tratta di phishing); non è stato realizzato alcun sito ufficiale (o iscrizione a social networks) né per la mia persona, né per i miei progetti; potrete rivolgere i vostri apprezzamenti nei miei riguardi o nei riguardi del progetto in sé (sia che siate persone fisiche o non) direttamente agli autori della documentazione sorgente, nonché agli enti di cui fanno parte oppure ad enti terzi (di qualsiasi nazionalità) che sostengono il free software o che comunque nella loro attività (imprenditoriale o no-profit) oppure nelle vesti di pubblica amministrazione sono coinvolti anche in progetti open source, incentivando il mio operato attraverso il passaparola e sostenendo la sopravvivenza di "FUIT".

Antonio Bonaccorso



————————

NEWS

27 Marzo 2022 Il repository privato MAIN (ed indirettamente tutti i progetti correlati) è stato condiviso pubblicamente per consentire la consultazione di TDAH_FUIT.

16 Aprile 2022. Per migliorare SEO e fruibilità dei servizi è stata creata una presentazione del progetto su WordPress.com. Per il momento i contenuti essenziali rimangono disponibili solo sui repositories github.com.
